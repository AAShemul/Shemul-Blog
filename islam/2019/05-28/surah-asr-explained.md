---
slug: surah-asr
title: সূরা আসরের ব্যাখ্যা
authors: [AAShemul]
tags: [সূরা, সূরা আসর, কুরআন, কুরআনের ব্যাখ্যা]
date: 2019-05-28T00:00
---

<head>
    <link rel="apple-touch-icon" sizes="57x57" href="/icon/apple-icon-57x57.png" />
    <link rel="apple-touch-icon" sizes="60x60" href="/icon/apple-icon-60x60.png" />
    <link rel="apple-touch-icon" sizes="72x72" href="/icon/apple-icon-72x72.png" />
    <link rel="apple-touch-icon" sizes="76x76" href="/icon/apple-icon-76x76.png" />
    <link rel="apple-touch-icon" sizes="114x114" href="/icon/apple-icon-114x114.png" />
    <link rel="apple-touch-icon" sizes="120x120" href="/icon/apple-icon-120x120.png" />
    <link rel="apple-touch-icon" sizes="144x144" href="/icon/apple-icon-144x144.png" />
    <link rel="apple-touch-icon" sizes="152x152" href="/icon/apple-icon-152x152.png" />
    <link rel="apple-touch-icon" sizes="180x180" href="/icon/apple-icon-180x180.png" />
    <link rel="icon" type="image/png" sizes="192x192"  href="/icon/android-icon-192x192.png" />
    <link rel="icon" type="image/png" sizes="32x32" href="/icon/favicon-32x32.png" />
    <link rel="icon" type="image/png" sizes="96x96" href="/icon/favicon-96x96.png" />
    <link rel="icon" type="image/png" sizes="16x16" href="/icon/favicon-16x16.png" />
    <link rel="manifest" href="/manifest.json" />
    <meta name="msapplication-TileColor" content="#ffffff" />
    <meta name="msapplication-TileImage" content="/icon/ms-icon-144x144.png" />
</head>

বিসমিল্লাহির রহমানির রহিম

সূরা আসর - আয়াত ৩

## সূরা ও সূরা সম্পর্কিত তথ্যাদি

সূরা আসর এমন একটি সূরা যে, মাত্র তিন আয়াতের মাধ্যমে পুরো কুরআনের বক্তব্য তুলে ধরা যায়। হ্যাঁ, এমনই চমকপ্রদ কিছু আয়াত রয়েছে এই সূরা তে। এটা সম্পর্কে বলতে গেলে বিশাল বই লেখা যাবে। আজ আপাতত সংক্ষিপ্ত আলোচনাই হোক তবে। আলোচনা শুরুর পূর্বে সূরা সম্পর্কে কিছু তথ্য জেনে নিই।
<!--truncate-->

ইমাম শাফেঈ বলেছেন,

> "লোকেরা যদি এই সূরাটি সম্পর্কে চিন্তা ভাবনা করে তাহলে এই একটি সূরাই তাদের হিদায়াতের জন্য যথেষ্ট।"

হযরত আব্দুল্লাহ ইবনে হিসন দারেমী আবু মদিনার বর্ননা অনুযায়ী,

> "রসূলুল্লাহ সাল্লাল্লাহু আলাইহি ওয়া সাল্লামের সাহাবীগণের মধ্য থেকে দুই ব্যক্তি যখন পরস্পর মিলিত হতেন তখন তারা একজন অপরজনকে সূরা আসর বা শোনানো পর্যন্ত পরস্পর থেকে বিদায় নিতেন না।" [তাবারানী]

উপরোক্ত আলোচনা থেকে বোঝাই যাচ্ছে সূরা আসর কি পরিমাণ অর্থবহ একটি সূরা। তো, চলুন সূরাটি পড়া যাক!

:::info আয়াতসমূহ

<details>
	<summary>ﺑِﺴْﻢِ ﺍﻟﻠَّﻪِ ﺍﻟﺮَّﺣْﻤَٰﻦِ ﺍﻟﺮَّﺣِﻴﻢِ ﻭَﺍﻟْﻌَﺼْﺮِ</summary>

	কসম যুগের (সময়ের),

	By (the Token of) Time (through the ages),
</details>
<details>
	<summary>ﺇِﻥَّ ﺍﻟْﺈِﻧْﺴَﺎﻥَ ﻟَﻔِﻲ ﺧُﺴْﺮٍ</summary>

	নিশ্চয়ই মানুষ ক্ষতিগ্রস্ত;

	Verily Man is in loss;
</details>
<details>
	<summary>ﺇِﻟَّﺎ ﺍﻟَّﺬِﻳﻦَ ﺁﻣَﻨُﻮﺍ ﻭَﻋَﻤِﻠُﻮﺍ ﺍﻟﺼَّﺎﻟِﺤَﺎﺕِ ﻭَﺗَﻮَﺍﺻَﻮْﺍ ﺑِﺎﻟْﺤَﻖِّ ﻭَﺗَﻮَﺍﺻَﻮْﺍ ﺑِﺎﻟﺼَّﺒْﺮِ</summary>

	কিন্তু তারা নয়, যারা বিশ্বাস স্থাপন করে ও সৎকর্ম করে এবং পরস্পরকে উপদেশ দেয় সত্যের এবং উপদেশ দেয় সবরের।

	Except such as have Faith, and do righteous deeds, and (join together) in the mutual teaching of Truth, and of Patience and Constancy.
</details>
:::

এবার চলুন, আয়াতগুলো বিশ্লেষণ করা যাক।

## আয়াত বিশ্লেষণ

### প্রথম আয়াত

**_কসম যুগের (সময়ের)_**

প্রথম আয়াতে আল্লাহ তা'আলা সময়ের কসম বা শপথ করেছেন। প্রশ্ন আসতে পারে, সময়ের কসম করার কারণ কি?

মূলত সময়ের কসমের মাধ্যমে আল্লাহ সময়কে গুরুত্বপূর্ণ হিসেবে মার্ক করেছেন। কেন এত গুরুত্ব সময়ের? অবশ্যই আছে। সেটা আমরা পরবর্তী আয়াতদুটো থেকে পারফেক্টলি বুঝব। এমনিতেও আমরা দৈনন্দিন জীবন থেকেই সময়ের অপরিসীম গুরুত্ব উপলব্ধি করতে পারি। আমরা ত্রিমাত্রিক প্রাণি হওয়ায়, সময়ের আমাদের ধরা ছোঁয়ার বাইরে। সে আপন গতিতে তার মাত্রায় প্রবাহমান। চাইলেই তাকে থামিয়ে দিতে পারি না, বাড়াতে বা কমাতে পারি না। ফলে সময়ের মধ্যে আটকে আছি আমরা। এর উপর আমাদের নির্ভরতাও কম নয়। এক সেকেন্ড সময় আমাদের কাছে তাই এর গুরুত্ব অপরিসীম।

আমাদের কাছে এক সেকেন্ড নগন্য হলেও মাত্র এক সেকেন্ডে আলো ৩×১০<sup>৮</sup> মিটার যেতে পারে। চিন্তা করা যায়, এক সেকেন্ডের গুরুত্ব কতটা হতে পারে যে, আলোর কণা মাত্র এক সেকেন্ডে কতটা দূরত্ব অতিক্রম করে? এজন্যই আল্লাহ সময়ের কসম করে এটার গুরুত্ব বোঝাতে চেয়েছেন। এক সেকেন্ডের গুরুত্ব আমরা দুনিয়াবী পরীক্ষা কেন্দ্রে দেখতে পাই। শেষ একটা সেকেন্ডেও লিখে যায় শিক্ষার্থীরা। অনেক ক্ষেত্রে পরীক্ষক খাতা নিতে চাইলে শিক্ষার্থী এক সেকেন্ডের জন্যও অনেক অনুরোধ করে। অর্থাৎ বোঝাই যাচ্ছে সময়ের গুরুত্ব কতটা! এটার আরো বিশদ বর্ননা দ্বিতীয় আয়াতে পাব।

### দ্বিতীয় আয়াত

**_নিশ্চয়ই মানুষ ক্ষতিগ্রস্ত_**

দ্বিতীয় আয়াতে আল্লাহ বলেছেন নিশ্চয়ই মানুষ ক্ষতিগ্রস্ত। এখানে আল্লাহ জোর দিয়ে বলেছেন অবশ্যই ক্ষতিগ্রস্ত। শুধু কি নির্দিষ্ট শ্রেণির কেউ ক্ষতিগ্রস্ত? অবশ্যই না। আল্লাহ সকল মানুষকে ক্ষতিগ্রস্ত বলছেন। এক্ষেত্রে নারী-পুরুষ সকলেই ক্ষতিগ্রস্ত। এমনকি নবী-রাসূল, সাহাবায়ে কেরাম সকলকে উদ্দেশ্য করেই বলেছেন। কিন্তু কেন? এটার পরিপেক্ষিতে তৃতীয় আয়াতে এ ক্ষতি থেকে বাঁচার উপায় দেয়া আছে। আপাতত আমরা কেন ক্ষতিগ্রস্ত সেটা বর্ননা করা যাক।

এই পৃথিবী হল আমাদের জন্য পরীক্ষা কেন্দ্র। এর সাথে দুনিয়ার জীবনের পরীক্ষা কেন্দ্রের সম্পর্ক স্থাপন করা যায়। দুনিয়াবী জীবনে আমাদের পরীক্ষা হয় মাত্র কয়েক ঘন্টা। বাকি সময়টা পরীক্ষার সময়ের চেয়ে অনেক বেশি। তেমনি এই দুনিয়াও ক্ষণস্থায়ী। আখিরাত ব্যাপক সময়ের।

দুনিয়াবী পরীক্ষায় আমরা কতটা উদ্বিগ্ন থাকি। সময়ের সঠিক ব্যবহার করি। পরীক্ষার হলে আমরা এক সেকেন্ডও নষ্ট করতে চাই না। এমনকি পরীক্ষার শেষ সেকেন্ডেও সুযোগ পেলে লেখার চেষ্টা করি। মোট কথা, প্রতিটা সেকেন্ড ইউটিলাইজ করাই পরীক্ষার হলের মূল কাজ থাকে। এবার চলুন দেখি আখিরাতের পরীক্ষায় কি করছি।

দুনিয়া হল আখিরাতের পরীক্ষা কেন্দ্র। সে হিসেবে দুনিয়াতেও আমাদের প্রচুর পরিমাণ উদ্বিগ্ন থাকার কথা। সর্বদাই পরীক্ষার জন্য যা যা প্রয়োজন সকল কাজ করার কথা। অর্থাৎ এক সেকেন্ডও আল্লাহর নিয়মের বাইরে যাওয়ার কথা না। প্রতিটা সেকেন্ডই আল্লাহর বাতলে দেয়া নিয়মের গন্ডীতে থাকার কথা। বাস্তবিকভাব কি তা হচ্ছে? আমরা সুযোগ পেলেই শয়তানের দাসত্ব করি। অথচ প্রতিটা সেকেন্ডই কাউন্ট হচ্ছে। দুনিয়াবী পরীক্ষার মত এ পরীক্ষায়ও আমার সময় নির্দিষ্ট। সেটা মৃত্যু পর্যন্ত। আমৃত্যু আমাকে আল্লাহর দাসত্ব করতে হবে। কিন্তু কজনই বা এটা করছি। সত্য বলতে, প্রতিটা সেকেন্ড ইউটিলাইজ করা কোন মানুষের পক্ষেই সম্ভব হয় নি। এমনকি আল্লাহ রাব্বুল আলামীন নবী-রসূলগণকেও এ হুঁশিয়ারি থেকে বাদ দেন নি। উদাহরণস্বরূপ বলা যায়, আল্লাহ আমাদের নবী (স.) কে উদ্দেশ্য করে বলেছেন,

> "যদি তুমি (হযরত মুহম্মদ (স.)) শিরকের মধ্যে লিপ্ত হও, তাহলে তোমার সমস্ত আমল ব্যর্থ হয়ে যাবে এবং তুমি ক্ষতিগ্রস্ত হয়ে যাবে" [সূরা যুমার, আয়াত ৬৫]


আমরা ইসলামিক ইতিহাস থেকে দেখেছি, সকল নবী-রাসূলগণই কোন না কোনভাবে শয়তানের ধোঁকায় পতিত হয়েছেন। এমনকি আমাদের নবী (স.) ও সামান্য ভ্রু কুঁচকে ফেলেন যা সরাসরি কুরআনে এসে গেছে। যা থেকে বোঝা যাচ্ছে হযরত মুহম্মদ (স.) ও সামান্য এক সেকেন্ডের জন্য ক্ষতির সম্মুখীন হয়েছেন বা শয়তানের ধোকায় পড়েছেন। অর্থাৎ, বোঝা যাচ্ছে প্রত্যেক মানুষই ক্ষতিগ্রস্ত।

এ তো গেল পরকালীন ক্ষতি। দুনিয়াবী ক্ষতিও কিন্তু আছে। কেমন সে ক্ষতি? চলুন বর্তমান পৃথিবীর অবস্থা বিশ্লেষণ করা যাক। বর্তমান পৃথিবীতে যেদিকেই তাকাবেন, পাপে ভরপুর।

সুদ, ঘুষ, অশ্লিলতা, মাদকাসক্তি, হত্যাকান্ড, ধর্ষণ, রাহাজানি, চুরি, ডাকাতি, কলহ, মারামারি ইত্যাদি কি নেই? এত কিছুর কারন কি? কারন একটাই তাকওয়া নেই, সৎকর্ম নেই, আল্লাহর আইন নেই। অমুসলিম দেশগুলোতে অশ্লীলতা, সুদ, মাদক, ধর্ষণ এসবের মাত্রা সর্বোচ্চ। এছাড়াও সমগ্র বিশ্বে বাকি সমস্যাগুলো তো আছেই। একবারও কি কারো চিন্তা হয়, কেন হচ্ছে এসব?

যদি পৃথিবীকে সকলেই পরীক্ষা কেন্দ্র ভাবতো, তবে কেউই এক সেকেন্ড সময়ও নষ্ট করতে চাইতো না এবং দিনরাত আল্লাহর সন্তুষ্টি অর্জনের নিরন্তর চেষ্টা চালাতো। কিন্তু এমনটা কি হচ্ছে? এ দৃষ্টিতেও দেখা যাচ্ছে মানুষ ক্ষতিগ্রস্ত। অবশ্যই ক্ষতিগ্রস্ত।

এতটুকু জানার পরে নিশ্চয়ই মনে ভয় ঢুকে গেছে? ভাবছেন, ধ্বংসই কি আমাদের পরিণতি? তাই বলে কি আমরা কেউই পরিত্রাণ পাব না? সেটার উত্তর আছে তৃতীয় অর্থাৎ শেষ আয়াতে।

### তৃতীয় আয়াত

**_কিন্তু তারা নয়, যারা বিশ্বাস স্থাপন করে ও সৎকর্ম করে এবং পরস্পরকে উপদেশ দেয় সত্যের এবং উপদেশ দেয় সবরের।_**

তৃতীয় বা শেষ আয়াতে দ্বিতীয় আয়াত পড়ে আমাদের মনে ভর করা চিন্তার উত্তর মিলছে। দ্বিতীয় আয়াত পড়ে মনে হতে পারে, আমাদের তবে কি হবে! আমরা কি ক্ষতি থেকে বাঁচতে পারব না? উত্তর হল, ক্ষতি থেকে বাঁচবে তারাই, যারা বিশ্বাস স্থাপন করে ও সৎকর্ম করে এবং পরস্পরকে তাকীদ করে সত্যের এবং তাকীদ করে সবরের। চলুন এটাকে বিশ্লেষণ করা যাক। আয়াতের শিক্ষাকে চার ভাগে ভাগ করা যায়।

:::tip আয়াতের শিক্ষাগুলো
<ol class="bengali">
	<li>ঈমান আনা</li>
	<li>সৎকর্ম করা</li>
	<li>অন্যদের সত্যের পথে থাকার উপদেশ দেয়া</li>
	<li>অন্যদের সবরের উপদেশ দেয়া</li>
</ol>
:::

অর্থাৎ এ চারটি গুণ থাকলে কেউই ক্ষতিগ্রস্ত হবে না। তো চলুন এ চারটি গুন কি করে আমাদের বাঁচাতে পারে, তা দেখা যাক।

<ol class="bengali">
	<li>একজন লোক ঈমান আনার পর পর তার চিন্তাধারার ব্যাপক পরিবর্তন আসবে। সে ঈমান আনলে অতি সহজেই আল্লাহর ভয়ে সৎ পথে আসবে। অন্যথায় পথটি হবে প্রচন্ড কঠিন। তাছাড়াও পরকালে সফলতার প্রথম হাতিয়ার হল ঈমান। ঈমান ছাড়া কেউই জান্নাতে প্রবেশ করবে না। তাই সবার প্রথমে ঈমান আনার দিকে গুরুত্ব দিতে হবে।</li>
	<li>যখন কেউ ভালোভাবে ঈমান এনে ফেলবে, তখন তার জন্য সৎকর্ম করা খুবই সহজ হয়ে যাবে। যে ব্যক্তি সৎকর্ম শুরু করবে, তার দ্বারা উপরে উল্লিখিত দুনিয়াবী কোন খারাপ কাজ যেমন: সুদ, ঘুষ, অশ্লিলতা, মাদকাসক্তি, হত্যাকান্ড, ধর্ষণ, রাহাজানি, চুরি, ডাকাতি, কলহ, মারামারি ইত্যাদি কিছুই ঘটবে না। ফলে সে নিজে দুনিয়াতে যেমন ক্ষতিগ্রস্ত হবে না তেমনি আল্লাহর পথে চলার কারনে আখিরাতেও সফলকাম হবে।</li>
	<li>আবার, সে যখন অন্যকে এই সত্যের পথে থাকতে বলবে সেই অন্য ব্যক্তিটিও কিন্তু সকল পাপ থেকে বিরত থাকবে। ফলে সে ব্যক্তির দাঁড়াও সৎকর্ম সম্পাদন হবে। এতে সে ব্যক্তি দুনিয়াবী ও পরকালীন উভয় জগতে সফলকাম হয়ে ক্ষতিগ্রস্ত হওয়া থেকে বেঁচে যাবে।</li>
	<li>শেষ অংশে আছে সবর বা ধৈর্যের পরামর্শ দেয়া। আমরা জানি ধৈর্য ধারণ না করার কারনে হতাশ হয়ে মানুষ পাপ কাজে আগায়। কিন্তু যদি মানুষ নিজেকে নিয়ন্ত্রণ করতে পারে সবরের মাধ্যমে, তবে এটার থেকে পাপ কাজ আশা করা যায় না। শুধু পাপ কাজে বিরত থাকতে নয়, বরং ইবাদতেও সবরের প্রয়োজনীয়তা অপরিহার্য। কারন ইবাদত করতে নফসের সাথে তীব্র যুদ্ধ করতে হয়। যা সবার পক্ষে সম্ভব হয় না বলেই সকলে ইসলামের পথে চলতে পারে না।<br/>যেমন ধরুন, তীব্র গরমেও আল্লাহর ভয়ে নারীরা পর্দা করার চলে, যাতে প্রচুর ধৈর্যের প্রয়োজন। আবার ফজরের নামাজ আদায়ে ঘুম ভেঙে ওঠা সবার পক্ষে সম্ভব হয় না। কিন্তু ধৈর্যশীল ব্যক্তিরা এরূপ ছোট খাটো ত্যাগ বা স্বার্থ জলাঞ্জলি দেয় পরকালের বৃহৎ স্বার্থের জন্য। অর্থাৎ যারা ধৈর্য ধারণ করে ইবাদত করে, সেই সফলকাম হবে। এভাবেও সে দুনিয়াবী ও পরকালীন সফলতা অর্জন করবে। ফলে সে ক্ষতিগ্রস্ত হওয়া থেকে বেঁচে যাবে।</li>
</ol>

## অনুধাবন

পুরো সূরা পড়ে আমরা কুরআনের সারমর্ম পেয়ে যাই। কুরআন নাজিল হয়েছে আমাদের ক্ষতিগ্রস্তদের অন্তর্ভুক্ত না হয়ে সফলদের অন্তর্ভুক্ত হয়ে দুনিয়া ও আখিরাতে সফল হওয়ার জন্য। এই ছোট সূরাটি তিনটি আয়াতের মাধ্যমে খুব সুন্দর করে পুরো বিষয়টি বুঝিয়ে দিল। সময়ের কসম দিয়ে আমরা যে ক্ষতিগ্রস্ত তা বোঝালো প্রথম দুই আয়াতে। শুধু তথ্যই দেন নি, বরং কিভাবে এ অবস্থা থেকে উত্তরণ লাভ করব সেটাও বলে দিয়েছেন তৃতীয় আয়াতে খুব সুন্দরভাবে। তাই সূরাটি একবার অনুধাবন করে দেখুন 😀

## সারমর্ম

আমরা সকলেই ধ্বংসের মুখে। কিন্তু এ থেকে বাঁচার উপায় স্বয়ং আল্লাহই জানিয়ে দিয়েছেন।
আমাদেরকে ধ্বংসের হাত থেকে বাঁচতে হলে করণীয়:

<ol class="bengali">
	<li>ঈমান আনতে হবে এক আল্লাহর প্রতি।</li>
	<li>শইসলামে বর্ণিত নিয়মানুযায়ী সৎকর্ম করতে হবে।</li>
	<li>ইসলামে বর্ণিত অসৎকর্ম হতে বিরত থাকতে হবে।</li>
	<li>অন্যদেরকে সত্যের পথে ডাকতে হবে।</li>
	<li>আল্লাহর উপর ভরসা রেখে সবর বা ধৈর্য ধারণ করতে হবে।</li>
	<li>অন্যদেরকে ধৈর্য ধারণ করতে উপদেশ দিতে হবে।</li>
</ol>

আশা করা যায়, উপরোক্ত নিয়মানুযায়ী আমল করলে সকলেই সেই ধ্বংসের হাত থেকে বেঁচে যাব ইনশাআল্লাহ।